# Icones ASCII

Feu un programa que rep la codificació d'una icona en dos colors i la
mostra a la sortida usant caracters ASCII. Les icones tenen un tamany de
$20 \times 20$ píxels i cada línia de píxels horitzontal es codifica
fent servir 2 nombres enters, $p$ i $q$. Tant $p$ com $q$, en base 2,
ens diuen quins píxels de cada fila cal omplir: cada bit amb valor 1
s'ha de pintar i cada bit amb valor 0 no s'ha de pintar.

Així doncs, els valors enters de $p$ i $q$ estan en l'interval
$[0, 2^{20}-1]$, i $p$ codifica els píxels que cal omplir amb el color
primari, que mostrarem amb el caracter '`#`', i $q$ codifica els píxels
que cal omplir amb el color secundari, per al que farem servir '`.`'. Si
tant $p$ i $q$ tenen un bit a 1 en la mateixa posició, el color primari
té prioritat i en aquella posició escriurem '`#`'. Donat que escriurem
els caracters en ASCII, allà on no calgui pintar cap color posarem un
espai perquè la fila de pixels es mantingui ben posicionada. Ara bé, els
espais al final de la línia no s'han d'escriure.

Vegem un exemple, donats $p = 132$ i $q = 124$. Passant-los a base 2, i
afegint zeros a l'esquerra per arribar a 20 xifres, tenim,
respectivament:

    000000000000010000100
    000000000000001111100

Aplicant les regles mencionades més amunt el resultat serà:

    _____________#....#

a on hem fet servir els caracters '`_`' per fer visibles els espais. Cal
observar dues coses: 1) a la part final no hi ha els dos espais que
corresponen als dos zeros de la dreta de $p$ i $q$, i 2) $p$ i $q$ tenen
un 1 a la mateixa posició (3a començant per la dreta) i a la sortida
tenim '`#`'.

## Entrada

L'entrada consisteix en un enter $n$ que indica quantes icones caldrà
escriure. Després venen $n$ seqüències de $20 \times 2 = 40$ enters
entre $0$ i $2^{20}-1$ que codifiquen els dos colors de cada filera de
píxels de la icona.

## Sortida

La sortida és cada una de les $n$ icones pintada amb caracters ASCII, és
a dir, 20 línies de text, seguida d'una línia en blanc. El text en blanc
al final de cada línia no s'ha d'escriure, ja que no contribueix a
mantenir la posició dels píxels pintats. Per tant, les línies de text a
la sortida poden tener desde 0 caràcters (no hi ha pixels pintats), fins
a 20 caràcters (l'últim píxel de la línia està pintat).

## Autor

PRO1

© Jutge.org, 2006--2025.

