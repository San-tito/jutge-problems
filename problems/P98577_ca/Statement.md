# El campanar de la Torrassa contraataca

![image](campanar.png){width="5.1cm"}

*El Campanar de la Torrassa* és ben conegut per molestar els veïns amb
les seves campanades. Recentment, el capellà ha decidit iniciar una
col·lecta per posar una nova campana de ferro a dalt del campanar. Els
seus plans són fer sonar la campana cada cop que les busques del
rellotge se solapin. Així, per exemple, la nova campana tocarà a les
12:00 i cap a les 13:05. Segons el capellà, aquesta innovació doblarà el
nombre de fidels (cosa que hauria de ser fàcil perquè l'església quasi
sempre és buida).

Abans d'autoritzar-ho, el bisbat vol saber el nombre de cops que la
campana tocarà en un període de temps llarg. En particular, donat un
instant inicial ($h$:$m$) i una durada de $\ell$ minuts, quantes vegades
sonarà la campana durant tota aquesta estona?

## Entrada

L'entrada consisteix en diversos casos, cadascun amb tres enters $h$,
$m$ i $\ell$. Podeu assumir $0 \le h \le 23$, $0 \le m \le 59$, i
$0 \le \ell \le 2^{30}$.

## Sortida

Per a cada cas, escriviu el nombre de vegades que la nova campana sonarà
començant a les ($h$:$m$) per un període de $\ell$ minuts. Tingueu en
compte que, per culpa d'un petit retard, la campana sonarà vint-i-quatre
milisegons després que les busques del rellotge coïncideixin.

## Autor

Jordi Petit (ca: Jordi Petit)

© Jutge.org, 2006--2025.

