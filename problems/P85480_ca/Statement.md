# Parells d'una seqüència (1)

Feu un programa que llegeixi seqüències de naturals, i que per a
cadascuna indiqui si té dos elements tals que la seva suma és un nombre
primer.

## Entrada

L'entrada consisteix en diverses seqüències, cadascuna en una línia.
Cada seqüència consisteix en un natural $n$, seguit de $n$ naturals
$x_1, \dots, x_n$.

## Sortida

Per a cada seqüència d'entrada, escriviu "`si`" o "`no`" depenent de si
és possible trobar dos elements $x_i$ i $x_j$ (amb $i \neq j$) de manera
que $x_i + x_j$ sigui un nombre primer.

## Observació

Usant vectors, és possible precalcular quins nombres són primers i quins
no fins a un cert màxim. En aquest exercici no és possible perquè no es
coneix cap màxim, i no és necessari per qüestions d'eficiència perquè
tots els nombres són prou petits.

## Autor

Salvador Roura

© Jutge.org, 2006--2025.

