# Moviments en el pla

Feu un programa que llegeixi una seqüència de caràcters, cadascun dels
quals codificant un moviment ('`n`' per nord, '`s`' per sud, '`e`' per
est, i '`o`' per oest), i que calculi la posició final d'un objecte que
inicialment es trobés a la posició $(0, 0)$. Suposeu que la primera
component es correspon a la direcció est-oest, que anar cap a l'est
significa sumar 1 a aquesta component, i que anar cap al sud significa
sumar 1 a la segona component.

## Entrada

L'entrada consisteix en una seqüència de caràcters '`n`', '`s`', '`e`',
o bé '`o`'.

## Sortida

Cal escriure la posició final d'un objecte que inicialment es trobés a
la posició $(0, 0)$.

## Autor

Salvador Roura

© Jutge.org, 2006--2025.

