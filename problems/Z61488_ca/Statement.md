# Repeticions de Cartes

Escriu un **programa** que informi de les *repeticions consecutives* en
una seqüència de cartes de Poker. Es tracta de detectar subseqüències
consecutives de cartes iguals, d'una longitud $k \geq 2$, i escriure a
la sortida una frase descrivint cada subseqüència fent servir els noms
típics del Poker. Considerarem 4 casos: \"Parella\" ($k = 2$), \"Trio\"
($k = 3$), \"Poker\" ($k = 4$) i repeticions més llargues ($k > 4$). Si
una carta no surt repetida a la seqüència no cal informar de res. Tampoc
cal considerar solapaments, només cal informar de les subseqüències amb
repeticions més llargues.

## Entrada

L'entrada consisteix en una seqüència de caràcters que representen les
cartes. Tal com en el problema \"Millor Carta\", els caràcters per a les
cartes són `A`, `2`, `3`, \..., `9`, `0`, `J`, `Q` i `K`. La seqüència
de cartes acaba amb un punt, o sigui el caràcter `'.'`, i pot estar
buida.

## Sortida

Cal detectar les repeticions consecutives de cartes i escriure a la
sortida la descripció que correspongui al número de vegades $k$ que la
carta $C$ ha sortit repetida: \"Parella de $C$s\", \"Trio de $C$s\",
\"Poker de $C$s\" o \"$k$ $C$s!\". Cada descripció ha d'anar en una
línia diferent i en l'ordre en què apareixen a la seqüència d'entrada.
Consulteu les sortides dels jocs de prova públics per veure'n exemples
concrets.

## Observació

En aquest problema cal tractar l'entrada caràcter a caràcter; si feu
servir `string`s o algun mètode per emmagatzemar les cartes el problema
serà considerat **invàlid**. A més, tingueu en compte que la seqüència
s'assumeix que prové d'una font il·limitada de cartes, de manera que no
es pot suposar cap longitud màxima.

## Autor

PRO1

© Jutge.org, 2006--2025.

