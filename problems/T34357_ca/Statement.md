# Plega Matriu

Sigui $M$ una matriu quadrada $2N \times 2N$ d'enters. El **plegat**
d'una matriu consisteix en plegar la matriu primer per la línia
horitzontal que divideix la matriu, i després per la línia vertical.

Per exemple, sigui la següent matriu amb quatre quadrants $A,B,C,D$, el
plegat fa que la part superior ($A,B$) se superposi amb la part inferior
($C,D$), i el segon plegat fa que la part de la dreta ($B,D$) se
superposi amb la de l'esquerra (A,C).

::: center
               =============        =============      ===========
               |     |     |        |     |     |      |         |                
               |  A  |  B  |   ==>  | A,C | B,D |  ==> | A,B,C,D |
               |     |     |        |     |     |      |         |        
    plego -->  -------------        -------------      -----------     
               |     |     |              ^
               |  C  |  D  |              |
               |     |     |              |
               =============            plego
:::

Fixeu-vos que en aquest cas, la matriu passa de ser de $2N \times 2N$ a
una matriu $N \times N$ en què cada posició té 4 números de la matriu
original **superposats**.

El següent exemple mostra quines posicions se superposen amb altres
segons el número. Això vol dir que totes les quatre posicions que tenen
el número $1$ se superposen, les que tenen el número $2$ també, etc.

                              <---- 2N ------>
                              ################  ^
                              # 1  2  | 2  1 #  |
                              # 3  4  | 4  3 #  |
                              #--------------#  2N
                              # 3  4  | 4  3 #  |
                              # 1  2  | 2  1 #  |
                              ################  v

Cal implementar l'acció `void plegaMatriu(const Matriu& m, Matriu& r)`
amb la següent especificació:

`PRE: ` $m$ una matriu $2N \times 2N$ d'enters.

`POST:` $r$ és una matriu $N \times N$ en què en cada posició té la
**suma** dels elements d'$m$ superposats pel **plegat** d'$m$.

## Observació

**IMPORTANT:** Només cal que envieu l'acció que us demanem i les accions
i funcions que vosaltres mateixos definiu. Mantingueu, però, les
definicions de tipus i els `#include`s.

## Entrada

Una matriu $2N \times 2N$.

## Sortida

Una matriu $N \times N$ en què en cada posició té la **suma** dels
elements d'$m$ superposats pel **plegat** d'$m$.

## Autor

PRO1

© Jutge.org, 2006--2025.

