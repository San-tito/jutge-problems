# Assignació (2)

Teniu $n$ euros estalviats. Addicionalment, durant les properes $t$
setmanes us donaran, cada dilluns, una assignació setmanal de $a_1, 
a_2, ..., a_t$ euros, respectivament. Cada setmana, però, teniu un
seguit de despeses fixes que ascendeixen exactament a $d$ euros.

Escriviu un programa que compti quantes setmanes acaben amb un saldo
estrictament positiu.

## Entrada

L'entrada consisteix en tres naturals $d \geq 0$, $n \geq 0$ i $t>0$,
que representen les despeses fixes setmanals, els estalvis inicials, i
el nombre de setmanes amb assignació, respectivament.

A continuació s'hi troben les quantitats corresponents a les $t$
diferents assignacions setmanals $a_1, ..., a_t$. Tota assignació és un
natural $a_{i} \geq 0$.

## Sortida

La sortida és un número natural que indica quantes de les $t$ setmanes
s'ha tingut saldo estrictament positiu després de pagar les despeses de
la setmana.

Feu servir el format especificat als exemples. El vostre codi ha de
seguir les normes d'estil i contenir els comentaris que considereu
oportuns.  \

## Autor

Maria J. Blesa

© Jutge.org, 2006--2025.

