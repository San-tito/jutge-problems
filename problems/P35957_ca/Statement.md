# Dígits centrals

L'Anna i en Bernat juguen al joc següent: Primer, cadascú s'inventa $n$
nombres. Després, i de forma alternativa, l'Anna escriu el seu primer
nombre, en Bernat escriu el seu primer nombre, l'Anna escriu el seu
segon nombre, en Bernat escriu el seu segon nombre, i així
consecutivament. Perd el primer que escrigui un nombre tal que el seu
dígit central no coincideixi amb el del nombre anterior. (El primer
nombre, sempre de l'Anna, pot tenir qualsevol dígit central.) Si algú
escriu un nombre amb un nombre parell de dígits, perd immediatament. Si
després d'escriure els $2n$ nombres no perd ningú, la partida acaba en
empat.

Feu un programa que decideixi qui guanya una partida.

## Entrada

L'entrada consisteix en un natural $n\ge 1$, seguit de $2n$ naturals
$a_1, b_1, a_2, b_2, \dots, a_n, b_n$: $a_1$ és el primer nombre de
l'Anna, $b_1$ és el primer nombre d'en Bernat, $a_2$ és el segon nombre
de l'Anna, etcètera.

## Sortida

Cal escriure '`A`', '`B`', o bé '`=`', depenent de si guanya l'Anna,
guanya en Bernat, o és empat.

## Autor

Salvador Roura

© Jutge.org, 2006--2025.

