# Sopa de lletres amb punts

Considereu un tauler $f \times c$ on cada casella té una lletra i un
nombre que diu quant val aquella casella. Donades diverses paraules $p$,
cal dir el màxim nombre de punts que es pot aconseguir posant $p$
horitzontalment (cap a la dreta) o verticalment (cap avall), de manera
que totes les lletres coincideixin amb les del tauler.

## Entrada

L'entrada consisteix en diversos casos, cadascun amb les dimensions $f$
i $c$, seguides de $f$ files amb $c$ lletres minúscules cadascuna,
seguides de $f$ files amb $c$ naturals cadascuna. Després ve un nombre
$t$ seguit de $t$ paraules no buides formades amb lletres minúscules.
Podeu suposar que $f$ i $c$ estan entre 1 i 100, que el valor de cada
casella es troba entre 0 i $10^6$, i que les paraules donades no tenen
més de 100 lletres.

## Sortida

Per a cada paraula de cada cas, escriviu la màxima puntuació possible
posant la paraula horitzontalment o verticalment. Si la paraula no hi
és, escriviu "`no`".

## Autor

Salvador Roura

© Jutge.org, 2006--2025.

