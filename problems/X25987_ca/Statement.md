# Nombre de pics en números d'entrada

Donat un nombre natural `n`, un pic a `n` son tres dígits consecutius de
la representació en base 10 de `n` tals que el d'enmig és estrictament
major que els altres dos que l'envolten.

Escriviu un programa que llegeix nombres d'entrada, i compta quants pics
hi ha en cadascun d'ells.

Per exemple, amb entrada `192056423` haurà d'escriure `2`.

## Entrada

L'entrada té un nombre arbitrari de casos. Cada cas conté un natural
positiu en una línia.

## Sortida

Per a cada cas, hi ha una línia amb el corresponent nombre de pics.

## Observació

No es pot utilitzar cap mètode d'emmagatzemament massiu de dades, ni tan
sols `string`. Resoleu aquest exercici utilitzant només el tipus `int` i
manipulant enters amb operacions bàsiques (`+,-,*,/,%`).

Avaluació sobre 10 punts:

- Solució lenta: 5 punts.

- solució ràpida: 10 punts.

Entenem com a solució ràpida una que és correcta, de cost lineal i capaç
de superar els jocs de proves públics i privats. Entenem com a solució
lenta una que no és ràpida, però és correcta i capaç de superar els jocs
de proves públics.

## Autor

PRO1

© Jutge.org, 2006--2025.

