# Segona paraula màxima

Feu un programa que, donada una seqüència de paraules, n'escrigui la
segona paraula més gran en ordre alfabètic, si s'ignoren les
repeticions.

Per exemple, si les paraules són "`hola`", "`adeu`", "`hola`", "`hi`" i
"`bye`", llavors la paraula demanada és "`hi`", ja que "`hola`" és com
si aparegués una sola vegada.

## Entrada

L'entrada consisteix en diverses paraules, totes formades només per
lletres minúscules. Sempre hi haurà, com a mínim, dues paraules
diferents.

## Sortida

Escriviu la segona paraula més gran en ordre alfabètic, si s'ignoren les
repeticions.

## Autor

Salvador Roura

© Jutge.org, 2006--2025.

