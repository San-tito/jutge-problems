# Sopa de lletres

Feu un programa que resolgui sopes de lletres! Les paraules es poden
trobar escrites horitzontalment (d'esquerra a dreta), verticalment (de
dalt a baix) o diagonalment (d'esquerra a dreta i de dalt a baix).

## Entrada

L'entrada consisteix de diferents jocs de proves. Cada joc de proves
conté tres parts: La primer part conté tres naturals $x$, $m$ i $n$ no
nuls. La segona part és una seqüència de $x$ paraules. La tercera part
és una matriu amb $m$ files i $n$ columnes que representa la sopa de
lletres. Tots els símbols que apareixen a les paraules i a la sopa són
lletres minúscules $a,\dots,z$.

## Sortida

Per a cada joc de proves cal reproduir la matriu d'entrada, però
canviant totes les lletres que formen part de paraules en majúscules.
Separeu cada lletra de la sopa per un espai en blanc; separeu cada joc
de proves per una línia en blanc.

## Autor

Jordi Petit

© Jutge.org, 2006--2025.

