# Suma de meitats d'un número relacionades

Donat un natural $n$, es demana un programa que calculi la suma de les
xifres de la primera i de la segona meitat de $n$ i n'indiqui la relació
entre aquestes dues quantitats. Aquest càlcul només es farà si el nombre
de xifres de $n$ és parell.

 \
La primera meitat d'un número de $l$ xifres (amb $l$ parell) són les
$\frac{l}{2}$ xifres de l'esquerra i la segona meitat són les
$\frac{l}{2}$ xifres de la dreta. Per exemple, del número $70724444$, la
primera meitat és $7072$ i la segona $4444$.

## Entrada

L'entrada consisteix en un natural $n$ tal que $0 \leq n < 2^{31}$.

## Sortida

La suma de les xifres de la primera i de la segona meitat de $n$, i la
relació entre aquestes dues sumes, en cas que el nombre de xifres de $n$
sigui parell.

 \
Seguiu el format especificat als exemples. El vostre codi ha de seguir
les normes d'estil i contenir els comentaris que considereu oportuns.  \

## Autor

Maria J. Blesa

© Jutge.org, 2006--2025.

